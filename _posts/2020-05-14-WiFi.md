---
published: true
title: 2.4GHz ve 5GHz WiFi Ağlarının Farkları
layout: post
author: Asım Altınışık
category: faydalı bilgiler
tags:
- WiFi
- router
- 2.4GHz
- 5GHz
- channel

---
Bu yazımda 2.4Ghz ve yeni nesil 5GHz WiFi ağları arasındaki farkları anlatacağım.5GHz ağlar, gelişen teknolojinin bizlere kazandırdığı yeniliklerden.

## Neden 5GHz?

5GHz sinyalleri daha az arabanın olduğu polüler olmayan bir yol gibi düşünebilirsiniz.Bu sinyaller daha az cihaz tarafından kullanıldığı için sinyaller arasında daha az kargaşa söz konusudur ve aynı zamanda alınan sinyallerde 2.4GHz’e kıyasla daha az parazit vardır. Ayrıca, 5GHz de birbiri ile çakışmayan 25 tane kanal varken, 2.4GHz’de birbiri ile çakışmayan sadece 3 kanal vardır.Tüm bunlardan dolayı 5GHz WiFi ağları bize daha hızlı bir internet bağlantısı sunar.

<img title="" src="https://github.com/mustafa-altinisik/mustafa-altinisik.github.io/blob/master/images/Kendi internet hızımın karşılaştırması(100Mbps).png?raw=true" alt="" width="600" height="371" />

## 2.4GHz bu kadar kötü mü?

  Hayır, değil. 2.4GHz’in de kendine göre avantajları vardır. 2.4GHz sinyallerin frekansı düşük olduğundan duvar gibi objeler tarafından soğurulması azdır. Bu durum onların daha uzak mesafelere iletilmesini sağlar ve günümüzde 2.4GHz sinyal yayan ve alan cihazlar daha popüler ve daha ucuz olduğundan dolayı 2.4GHz daha ekonomik bir çözümdür.
  
  Evet, kötü.2.4GHz sinyaller yıllardır mikrodalga, el telefonu, bluetooth cihazlar, kablosuz kameralar gibi cihazlarda kullanıldığı için bu frekans çok yoğundur bundan dolayı da sinyal aktarımı sırasında kargaşalar dolayısıyla da kayıplar 5GHz’e göre daha fazla olur.


